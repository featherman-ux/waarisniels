---
title: "Brazilië - Van Sucre naar de kust"
description: "Van illegale grensoversteek tot kitesurfen in het noorden: mijn laatste hoofdstuk in Zuid-Amerika."
pubDate: 2025-11-12
image:
  url: "/images/brasil/cover.webp"
  alt: "Routefoto door Brazilië"
tags: ["Brazilië", "Reisverhaal", "Zuid-Amerika"]
draft: false
---

# Brazilië - Van Sucre naar de kust

Hallo, hallo, hallo, beste lezers. Het is inmiddels weer een tijdje geleden. Ik ben niet zo heel actief geweest met het maken van posts, vooral omdat ik de laatste tijd bezig ben met solliciteren voor banen in Nederland. Daardoor heb ik eigenlijk geen tijd meer om echt iets te schrijven naast het reizen. Het kost me gewoon wat meer tijd om een post te maken dan bijvoorbeeld iets op PolarSteps te zetten — dat gaat sneller en makkelijker. En eerlijk gezegd heb ik er ook niet echt meer zoveel zin in. Dus dit wordt waarschijnlijk mijn allerlaatste post.

Momenteel zit ik in Brazilië. Hier ben ik niet zonder slag of stoot gekomen. Vanuit Sucre besloot ik de bus te pakken en de grens over te gaan — dat leek me prima te doen. Uiteindelijk bleek dat echter een rit van bijna drie dagen te worden. Ik kwam vast te zitten bij de grens, stak per ongeluk illegaal over, en moest de volgende dag weer terug. Omdat er geen bussen reden, moest ik in een hotel overnachten, en daar werd ik vervolgens ook nog eens voor een paar honderd euro opgelicht. Niet ideaal dus.

Gelukkig kon ik na een paar dagen mijn reis weer hervatten. Vanaf daar ben ik met de bus naar São Paulo gegaan. Vrijdagavond vertrokken vanuit Sucre, en maandagavond aangekomen in São Paulo. Vanaf daar ben ik direct doorgegaan naar Rio de Janeiro. In Rio heb ik ongeveer vier nachten gezeten — eigenlijk veel te kort voor zo’n grote stad, maar omdat ik nu langzaam richting huis beweeg, is de tijd wat beperkt.

Rio was geweldig. Een superleuke stad, veel leuke mensen ontmoet, een voetbalwedstrijd van Fluminense bezocht (al was dat eerlijk gezegd de saaiste wedstrijd die ik ooit heb gezien), en verder leuke feestjes, strand, en natuurlijk Christ the Redeemer bezocht. Dat was mooi, al ook behoorlijk toeristisch.

<div class="photo-grid">
  <img src="/images/brasil/cristo.webp" alt="Christ the Redeemer" />
  <img src="/images/brasil/game.webp" alt="Voetbalwedstrijd Fluminense" />
</div>

Na Rio ben ik doorgereisd naar Salvador, een hele vette, culturele stad met een compleet andere sfeer. En nu zit ik in Itacaré, een klein surfstadje aan de kust. Vanuit hier ga ik straks verder naar het noorden, waar ik nog een weekje ga kitesurfen met Ben. Daarna is het tijd om terug te gaan naar Nederland.

<div class="photo-grid">
  <img src="/images/brasil/care.webp" alt="Groepje vrienden uit Chili" />
</div>

Voor Brazilië reisde ik door Chili, waar we met de auto een geweldige tocht maakten door de bergen en de woestijn. We reden langs verlaten dorpen, kwamen vast te zitten in het zand met de waggie, en lagen onder een absurd heldere sterrenhemel — zonder twijfel een van de mooiste delen van de hele reis.

<div class="photo-grid">
  <img src="/images/brasil/carwreck.webp" alt="Auto vast in het zand in Chili" />
</div>

Allemaal bedankt voor het volgen!!!! Het was doodziek!!!!! Misschien maak ik nog wel een goede afsluitende post 